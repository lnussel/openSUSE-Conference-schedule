<p>Určitě si pamatujete live distribuci Slax s KDE 3, kterou ještě před pár lety její otec Tomáš Matějíček rozdával na malých cédéčkách na LinuxExpu. Slax byl jednou z nejoblíbenějších live distribucí Linuxu nejen u nás, ale také ve světě. Bohužel jde o one man project a Tomáš se kvůli rodině a práci na plný úvazek už dále nemohl zabývat svým koníčkem. Poslední verzi Slaxu tak vydal před třemi lety.</p>
<p>Nyní, po vydání rozhovoru na toto téma v magazínu ROOT, získal Tomáš potřebné investory, kteří mu umožní věnovat se místo dosavadní práce právě Slaxu. Petr Krčmář, šéfredaktor serveru ROOT, povede moderovanou diskuzi s Tomášem. Připravte si otázky!</p>
