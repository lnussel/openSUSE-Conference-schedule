Ukážeme si různá zajímavá rozhraní a triky, které nabízí Linuxové jádro, a jak je využít k provádění rozličných divokých věcí i v uživatelském prostoru. Podíváme se, co se vlastně děje "uvnitř" během spouštění programu a k čemu je dobrý dynamický linker. Budeme komunikovat přímo s PCI zařízeními a ovládat piny procesoru. Zneužijeme signály, abychom si pustili v kontextu nativního unixového procesu .exe soubor se starou DOSovou hrou. A povíme si i o systémovém volání ptrace() a jak si dělat s již běžícími procesy, co chceme. Posluchači nemusejí být kernel hackeři a dokonce ani umět assembler, stačí zběžná zkušenost s programováním v C v UNIXovém prostředí.
